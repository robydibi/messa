Foglietto dei canti - v1.5.0
----------------------------

Copyright (c) 2021 Ignazio Di Napoli -- vedi licenza in fondo a questo file.

In seguito alla richiesta di come realizzare un "foglietto" per i canti sul 
cellulare, ho realizzato questa pagina in modo che sia facile da modificare. 

Se la usi, mandami una email a neclepsio@gmail.com e fammi sapere cosa ne
pensi.

Per personalizzare i testi è sufficiente modificare i file canti.txt e
libreria.txt, avendo cura di non modificare la prima e l'ultima riga.

Il formato è abbastanza inPlayertuitivo dagli esempi, ma aggiungo le istruzioni.

Ricorda di leggere la licenza in LICENSE.txt.




Descrizione del formato
-----------------------

Per applicare la formattazione far iniziare le righe come di seguito.
  .    i nomi dei momenti, centrati, prima del titolo;
  #    i titoli, centrati ed in maiuscoletto;
  ##   riga in grassetto;
  >    i ritornelli, in grassetto e rientrati;
  /    i bridge, in corsivo;
  ---  separatore di sezione;
  ?    spiegazioni (da mettere subito prima o subito dopo il titolo);
  %    inserisce un commento che verrà mostrato solo in modalità debug.

Per ripetere la prima riga del ritornello usare ">*".

Per lasciare spazio tra i paragrafi lasciate una riga vuota. 

Le righe che cominciano con @, gli undescore (_) ed il testo riportato tra 
[parentesi quadre] non verrano visualizzati. Questo permette di incollare
i testi dei canti con accordi per alcuni programmi. 

Il carettere @ può essere usato quindi per inserire commenti o per nascondere
parti che non si voglioni cancellare.

Talvolta nelle letture ci sono però parti aggiunte segnate tra parentesi 
quadre, siccome verrebbero eliminati è necessario scriverli \[in questo modo],
aggiungendo \ prima di [.

La tilde (~) inserisce uno spazio unificatore, è utile per non far andare a 
capo un riferimento: "Gv 1,1" potrebbe far scrivere "Gv" su un rigo e "1,1"
a capo, mentre "Gv~1,1" tiene tutto sullo stesso rigo. Per inserire ~ usando
Windows il modo migliore è fare il copia e incolla, con Linux usa AltGr+ì.

Se viene inserita una riga con scritto {indice}, verrà sostituita con l'indice
dei titoli, escludendo quelli che precedono la prima occorrenza.

Per inserire l'immagine di una croce, usare {croce}.
Per inserire la R per la risposta, usare {risposta}.
Per inserire una chiave di violino, usare {musica}.
Per inserire un collegamento con l'icona di YouTube, usare {media [indirizzo]},
ad esempio {media https://www.youtube.com/watch?v=Qf_xvOnb-P0}. Toccando
l'icona, per i video YouTube verrà visualizzato un riproduttore integrato, per
gli altri link si aprirà un'altra tab o finestra.
Le immagini ed i collegamenti nei titoli saranno rimosse nella voce dell'indice.

Per inserire una qualunque immagine, copiarla nella cartella ed usare:
  {img larghezza altezza nomefile}
Larghezza ed altezza sono definiti come unità CSS. Per esempio:
  {img auto 4em salmo.svg}
Il nome del file non può contenere spazi.

La punteggiatura verrà abbellita: 
  '     diventa   ‘ o ’
  "     diventa   “ o ”
  <<    diventa   «
  >>    diventa   »
  ...   diventa   …
  --    diventa   – (largo quanto una n)
  ---   diventa   — (largo quanto una m)

Una riga che finisce con \ verrà concatenata alla successiva aggiungendo uno
spazio, è utile per dividere le letture su più righe non imponendo un'andata
a capo nel risultato finale. In alternativa, i paragrafi possono essere 
scritti tutti su una singola riga.

Se preferisci, è possibile definire una libreria nel file "libreria.txt", 
inserendo le varie sezioni. Per richiamare un elemento della libreria, usare
"{titolo}". Il titolo definito nella riga che inizia con "#" viene ripulito
di eventuali immagini. Per distinguere più elementi con lo stesso titolo,
si può usare del testo tra [parentesi quadre], che verrà poi eliminato in fase
di preparazione della pagina.
Se vengono inseriti più elementi con lo stesso titolo, i relativi testi
saranno accodati. 




Modalità di debug
-----------------

Controlla sempre il risultato finale in modalità debug prima di pubblicare:
per farlo, aggiungi "?debug" all'indirizzo nel browser. Verranno mostrate le
righe che cominciano con % e gli elementi non presenti nella libreria saranno
evidenziati.
