let canti = `
% https://www.chiesacattolica.it/liturgia-del-giorno/?data-liturgia=20211114

. 5 dicembre 2021
# Seconda domenica di Avvento
. Anno C

/La seconda domenica di Avvento presenta la figura di Giovanni Battista come segno della venuta della salvezza di Dio. La storia vive qui il suo culmine: il momento più atteso e più desiderato, il momento dell’annuncio del regno di Dio che comincia: il Messia sta per arrivare.
/Nella tradizione dei grandi profeti dell’Antico Testamento, la parola di Dio è rivolta a Giovanni nel deserto. Giovanni - figlio di Zaccaria - diventa così profeta e precursore del Messia.
/Malgrado le paure e il terrore che ispira, il deserto è, nella memoria religiosa del popolo di Israele, il luogo di riunione, dove Dio ha parlato al cuore del suo popolo, il luogo dove Dio è stato più che mai il pastore del suo gregge.
/Dal deserto Giovanni denuncia e ricorda l’identità religiosa più particolare del suo popolo: il Dio d’Israele è fedele al suo legame e mantiene le sue promesse di salvezza.
Convoca di nuovo i suoi nel deserto, per annunciare loro l’arrivo del Messia. Ma Dio si aspetta sempre dall’uomo un minimo di collaborazione ed esigerà da lui un battesimo di conversione, la purificazione dei suoi peccati, e lo sforzo di superare gli ostacoli che gli impediscono di vedere l’alba della salvezza.

{img auto 20em uno.png}


{indice}

--------------------------------------------------------------------------------

. Ingresso
{maranatha vieni signor}

--------------------------------------------------------------------------------

@{gloria Lecot}

--------------------------------------------------------------------------------

# Prima lettura
/ Dio mostrerà il tuo splendore a ogni creatura.

## Dal libro del profeta Baruc (Bar~5,1-9)
 
Deponi, o Gerusalemme, la veste del lutto e dell'afflizione,
rivèstiti dello splendore della gloria
che ti viene da Dio per sempre.

Avvolgiti nel manto della giustizia di Dio,
metti sul tuo capo il diadema di gloria dell'Eterno,
perché Dio mostrerà il tuo splendore
a ogni creatura sotto il cielo.

Sarai chiamata da Dio per sempre:
«Pace di giustizia» e «Gloria di pietà».

Sorgi, o Gerusalemme, sta' in piedi sull'altura
e guarda verso oriente; vedi i tuoi figli riuniti,
dal tramonto del sole fino al suo sorgere,
alla parola del Santo, esultanti per il ricordo di Dio.

Si sono allontanati da te a piedi,
incalzati dai nemici;
ora Dio te li riconduce
in trionfo come sopra un trono regale.

Poiché Dio ha deciso di spianare
ogni alta montagna e le rupi perenni,
di colmare le valli livellando il terreno,
perché Israele proceda sicuro sotto la gloria di Dio.

Anche le selve e ogni albero odoroso
hanno fatto ombra a Israele per comando di Dio.

Perché Dio ricondurrà Israele con gioia
alla luce della sua gloria,
con la misericordia e la giustizia
che vengono da lui.

## Parola di Dio.

--------------------------------------------------------------------------------

# Salmo responsoriale {media https://www.youtube.com/watch?v=Jvp2zJUouOQ}
##Dal Salmo 125 
{img auto 6em salmo.svg}

/ {risposta} Grandi cose ha fatto il Signore per noi.

Quando il Signore ristabilì la sorte di Sion,
ci sembrava di sognare.
Allora la nostra bocca si riempì di sorriso,
la nostra lingua di gioia.
 
/ {risposta} Grandi cose ha fatto il Signore per noi.

Allora si diceva tra le genti:
«Il Signore ha fatto grandi cose per loro».
Grandi cose ha fatto il Signore per noi:
eravamo pieni di gioia.
 
/ {risposta} Grandi cose ha fatto il Signore per noi.

Ristabilisci, Signore, la nostra sorte,
come i torrenti del Negheb.
Chi semina nelle lacrime
mieterà nella gioia.
 
/ {risposta} Grandi cose ha fatto il Signore per noi.

Nell'andare, se ne va piangendo,
portando la semente da gettare,
ma nel tornare, viene con gioia,
portando i suoi covoni.

/ {risposta} Grandi cose ha fatto il Signore per noi.

--------------------------------------------------------------------------------

# Seconda Lettura
/ Siate integri e irreprensibili per il giorno di Cristo.
## Dalla lettera di san Paolo apostolo ai Filippési (Fil~1,4-6.8-11)
 
Fratelli, sempre, quando prego per tutti voi, lo faccio con gioia a motivo della vostra cooperazione per il Vangelo, dal primo giorno fino al presente. Sono persuaso che colui il quale ha iniziato in voi quest'opera buona, la porterà a compimento fino al giorno di Cristo Gesù.

Infatti Dio mi è testimone del vivo desiderio che nutro per tutti voi nell'amore di Cristo Gesù. E perciò prego che la vostra carità cresca sempre più in conoscenza e in pieno discernimento, perché possiate distinguere ciò che è meglio ed essere integri e irreprensibili per il giorno di Cristo, ricolmi di quel frutto di giustizia che si ottiene per mezzo di Gesù Cristo, a gloria e lode di Dio.

## Parola di Dio.

--------------------------------------------------------------------------------

. Acclamazione al Vangelo
{alleluia verbum panis}

Preparate la via del Signore,
raddrizzate i suoi sentieri!
Ogni uomo vedrà la salvezza di Dio! (Lc~3,4.6)

## Alleluia, alleluia
## Alleluia, alleluia. (2 volte) 

--------------------------------------------------------------------------------

# Vangelo
/ Ogni uomo vedrà la salvezza di Dio!
## {croce} Dal Vangelo secondo Luca (Lc~3,1-6)
 
Nell'anno quindicesimo dell'impero di Tiberio Cesare, mentre Ponzio Pilato era governatore della Giudea, Erode tetràrca della Galilea, e Filippo, suo fratello, tetràrca dell'Iturèa e della Traconìtide, e Lisània tetràrca dell'Abilène, sotto i sommi sacerdoti Anna e Càifa, la parola di Dio venne su Giovanni, figlio di Zaccarìa, nel deserto.

Egli percorse tutta la regione del Giordano, predicando un battesimo di conversione per il perdono dei peccati, com'è scritto nel libro degli oracoli del profeta Isaìa:

«Voce di uno che grida nel deserto:
Preparate la via del Signore,
raddrizzate i suoi sentieri!
Ogni burrone sarà riempito,
ogni monte e ogni colle sarà abbassato;
le vie tortuose diverranno diritte
e quelle impervie, spianate.
Ogni uomo vedrà la salvezza di Dio!».

## Parola del Signore.

--------------------------------------------------------------------------------

# Preghiera dei fedeli

## {risposta} Vieni, Signore Gesù.

1. Per tutti i battezzati, perché da Giovanni Battista impariamo a spianare le vie del cuore per accogliere con semplicità e gratitudine il Signore presente nella nostra vita. Noi ti preghiamo.
## {risposta} Vieni, Signore Gesù.

2. Per il Papa, il nostro Vescovo, i sacerdoti, i diaconi e quanti ci accompagnano nel cammino della fede, perché siano guide sicure per tutti noi e portino a compimento l'opera della fede che il Signore ha iniziato in noi. Noi ti preghiamo. 
## {risposta} Vieni, Signore Gesù.

3. Per il nostro mondo, bisognoso di pace, benevolenza e fraternità, perché sempre più persone impegnino la propria vita per il bene di ogni uomo. Noi ti preghiamo.  
## {risposta} Vieni, Signore Gesù.

4. Per tutti gli uomini e donne, e in particolare i giovani, che cercano lavoro, e per coloro che l'hanno perduto, perché ogni persona possa vivere con dignità la propria condizione di vita. Noi ti preghiamo. 
## {risposta} Vieni, Signore Gesù.

--------------------------------------------------------------------------------

. Offertorio
{servo per amore} 

--------------------------------------------------------------------------------

. Santo
{santo (come fuoco vivo)}

--------------------------------------------------------------------------------

{agnello di dio}

--------------------------------------------------------------------------------

. Comunione
{come l'aurora verrai}

--------------------------------------------------------------------------------

@. Dopo Comunione
@{tu sei santo, tu sei re}

@--------------------------------------------------------------------------------

. Canto finale
{giovane donna}

--------------------------------------------------------------------------------

{indice}
`